---
description: "Omdat we financieel soeverein willen zijn \U0001F4AA"
---

# Doel en waarom

Bitcoin is een geweldige technologie. Een netwerk bestaande uit computers die ieder [een stukje code](https://github.com/bitcoin/bitcoin) draaien. De computers die meedoen in het netwerk noemen we nodes en zorgen samen voor het bestaan van Bitcoin. Echter, niet iedere Bitcoin gebruiker heeft een node. Velen worden al vermoeid bij de gedachte van het opzetten van zo'n ding. Daar moet deze guide verandering in brengen. Om de guide te volgen heb je het volgende nodig:

* **interesse**, zonder interesse kom je niet heel ver;
* **tijd**, bij ieder onderdeel van de guide staat aangegeven hoeveel tijd het in beslag neemt;
* **geld**, altijd een vervelende factor, maar reken zo rond de â‚¬190.

Het is trouwens niet nodig om een node te hebben voordat je gebruik kunt maken van Bitcoin. Je kunt prima gebruik maken van de spaartechnologie, maar zonder node lever je een stukje van je privacy in. Met deze gids kun je een Bitcoin en Lightning node opzetten die volledig op het [tor netwerk](https://nl.wikipedia.org/wiki/Tor_%28netwerk%29) zitten. Bijkomend voordeel van tor is dat jouw node vanaf overal bereikbaar is, ondanks een [wisselend IP](https://www.kpn.com/zakelijk/blog/dynamisch-of-statisch-ip-adres-dit-zijn-de-verschillen.htm) door je ISP.

Daarnaast is het opzetten van een node ook heel leerzaam. Je krijgt een beter idee van de technische kant van Bitcoin. Hoe diep je wil gaan is aan jou. Je hoeft niet alle onderdelen van de gids te volgen en de volgorde maakt niet altijd uit. Mocht een onderdeel leunen op een voorgaande, staat dat aangegeven.

